# 1. Základní pojmy informatiky

***Obsah otázky:*** Základní pojmy informatiky (bit, byte, adresář, soubor, HW, SW, atp.), ukládání dat (číselné soustavy, převody  mezi nimi), architektura počítače (Von Neumannova architektura, Harvardská architektura). Kódování základních  datových typů, binární doplněk, IEEE 574

## Základní pojmy
*vysvětli pojem informatika:*
- informatika není přesně definovaná disciplína, ale volně řečeno se informatika zabývá přenosem a zpracováním informace
- zkoumá počítačové návrhy (designy), programování, zpracovávání informací, algoritmické (sada kroků, které definují provedení úkolu) řešení problémů a vlastní algoritmické procesy
*vysvětli pojem bit, byte, vysvětli rozdíl mezi MiB a MB:*
- **bit** je základní a zároveň nejmenší jednotkou dat, značí se malým písmenem *b*, nabývá 2 hodnot a to 1 a 0 - pravda a nepravda - ano, ne
- **byte** je 8 bitů, značí se velkým B, používá se jako základní jednotka kapacity počítačové paměti a objemu dat, byte označuje nejmenší objem dat, se kterým dokáže počítač najednou pracovat (fun fact: pojem zavedl v 50. letech 19. století informatik z IBM Werner Bushholz a pochází ze slova bite - sousto)
	![[Pasted image 20210310194754.png|400]]
	![[Pasted image 20210310210242.png|600]]
*vysvětli pojmy soubor a adresář/složka (vysvětli proč se používají adresáře):*
- **soubor** je nějaká množina dat se společnými vlastnostmi, je pojmenován a uložen na disku, lze s ním pracovat nástroji operačního systému jako s jedním celkem
- **adresář** sdružuje na disku dokumenty (soubory) a další složky (podadresáře) a slouží k tomu, aby si je uživatel mohl logicky uspořádat
*co to je operační systém, co zajišťuje:*
- **operační systém** je software, který řídí chod počítače, kontroluje rozhraní mezi strojem a vnějším světem, chrání počítač a data v něm uložená před neoprávněným přístupem, umožňuje uživateli spouštět různé programy, koordinuje interní funkce, ...

## Architektura počítače
*popiš Von Neumannovou architekturu počítače:*
- navržen roku 1945 Johnem von Neumannem, s jistými výjimkami je zachován dodnes
- Operační paměť : slouží k uchování zpracovávaného programu, zpracovávaných dat a výsledků výpočtu
-  *ALU - Arithmetic-logic Unit (aritmetickologická jednotka)*: jednotka provádějící veškeré aritmetické výpočty a logické operace. Obsahuje sčítačky, násobičky (pro aritmetické výpočty) a komparátory (pro porovnávání)
-  *Řadič*: řídící jednotka, která řídí činnost všech částí počítače. Toto řízení je prováděno pomocí **řídících signálů**, které jsou zasílány jednotlivým modulům. Reakce na řídící signály, stavy jednotlivých modulů jsou naopak zasílany zpět řadiči pomocí **stavových hlášení**
-   *Vstupní zařízení*: zařízení určená pro vstup programu a dat.
-   *Výstupní zařízení*: zařízení určená pro výstup výsledků, které program zpracoval
- ![](https://www.fi.muni.cz/usr/pelikan/ARCHIT/PICTURES/OBECNE/VNEUMAN.GIF)
*vysvětli rozdíl mezi Von Neumannovou a Harvardskou architekturou:*
- *Harvardská architetura* byla navržena v 30. letech 20. století při vývoji počítače HARVARD MARK 1 
- má na rozdíl od von Neumanovy architektury oddělený paměťový prostor pro data a pro program
![../_images/harvard_arch.png|550](http://michaelkuty.github.io/ssz-ai-hk-3/_images/harvard_arch.png)
- paměť je rozdělena na paměť programu a dvě paměti dat tak, aby současně mohly dva operandy vstupovat do ALU,
- součin dvou operandů v jednom instrukčním cyklu provede hardwarová násobička a výsledek součinu je přičten k akumulátoru (operace typu MAC - Multiply And Accumulate),
- je zvýšen počet samostatných datových a adresových sběrnic a přímý přístup do paměti je prováděn vícenásobným kanálem DMA (Direct Memory Access),
- řízení jádra procesoru je odděleno od řízení vstupních a výstupních jednotek a architektura typu 1X a 2X znamená, že jedna instrukce je provedena v jednom nebo ve dvou hodinových cyklech (taktech).
### c) ukládání dat a převody
*jakým způsobem počítač běžně ukládá celá čísla, znaky:*
- informace v počítačích jsou zakódovány jako posloupnosti **bitů** (zkrácení slova *binary digit*)
*jak a s jakým datovým typem je spojena tabulka ASCII:*
- váže se s textovým řetězcem
- ASCII tabulka je norma, jak se mají vyjádřit jednotlivé písmena abecedy, čísla a další znaky
- 7 bit
*převeď číslo 206 z desítkové do dvojkové soustavy:*
	![[159303377_269374668095344_4974192035698965784_n.jpg|350]]
*převeď číslo 11100011101010 z dvojkové soustavy do šestnáctkové:*
	![[159303377_269374668095344_4974192035698965784_n2.jpg|350]]
*vysvětli rozdíl mezi poziční a nepoziční číselnou soustavou, uveď příklady:*
- hodnota každé číslice je dána její pozicí v sekvenci symbolů, každá číslice má touto pozicí dánu svou váhu pro výpočet celkové hodnoty čísla, zpravidla zprava doleva se vzrůstající váhou
- binární (dvojková), dekadická (desítková), hexadecimální (šestnáctková)